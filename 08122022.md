
# Spotkanie 8 grudnia 2022

**1. Rozpoczęcie 9:00-9:15**

**2. Virtual DataCenter Tour - czyli o tym jak budujemy chmurę Microsoft! 9:15-10:00 Michał Furmankiewicz**

Microsoft dalej poszerza swoją infrastrukturę regionów i centrów danych po całym świecie. Tak dynamiczny rozwój oznacza stałą inwestycję w innowacje w Centra Danych na różnych poziomach. W trakcie sesji zrobimy sobie wirtualną wycieczkę po tym, jak budujemy i powiększamy naszą infrastrukturę po Świecie.

**3. Przyszłość Azure DevOps oraz jak zarządzać projektami dla zew/wew użytkowników. 10:00 - 10:45 Błażej Miśkiewicz/Kamil Stachowicz**

Podczas sesji dowiesz się jakie decyzje zapadły dotyczące przyszłości Azure DevOps jak również zaprezentujemy możliwości Azure DevOps w kontekście współdzielenia projektów pomiędzy użytkownikami. Na sesji dowiesz się że nie wszyscy użytkownicy muszą widzieć te same informacje w ramach jednego projektu, jak również nie wszyscy muszą mieć te same licencje 😊.

**4. Przerwa 10:45-11:00**

**5. Industrial Metaverse - Microsoft Technology Center 11:00 - 11:45 Jarosław Sokolnicki**

Firmy i technolodzy na całym świecie walczą o zdefiniowanie Metaverse i o to, jaka będzie w nim ich rola. Na tej sesji Jaroslaw Sokolnicki, dyrektor Microsoft Technology Center przedstawi, w jaki sposób Microsoft myśli o tym fenomenie dla konsumentów, firm i branż. Podzieli się naszą wizją Industrial Metaverse, oraz historiami klientów. Spodziewajcie się również prezentacji na żywo, zabierzemy was do Metaversum.

**6. Jak nie wypaść z torów łącząc on-prem z chmurą - Piotr Wojciechowski 11:45-12:30**

Integracja Azure z rozwiązaniami on-prem jest co raz silniejsza. Kluczem do sukcesu są usługi sieciowe. I niby w chmurze i u siebie w serwerowni mamy adresy IP, routery, firewalle, a jednak to nie to samo. NVA w chmurze i we własnym DC okazuje się działać inaczej, usługa transmisji danych nie ma jednego „punktu styku”. To, że podsieć ma więcej zarezerwowanych adresów zaczyna być najmniejszym problemem. Jak to pogodzi? Zapraszam Cię na sesję, w trakcie której pokażę Ci z jakimi problemami stykają się osoby, które próbują łączyć Azure rozwiązaniami on-prem niekoniecznie za pomocą VPN Gateway

**7. Obiad 12:30-13:15**

**8. Dobre praktyki przy implementacji sieci w projektach BI - Bartłomiej Graczyk 13:15-14:00**

Konfiguracja sieciowa na potrzeby rozwiązań analitycznych w Azure to jedno z wyzwań większości organizacji. To od tego elementu zależą bezpieczeństwo, wydajność, funkcjonalność jak również koszty całego rozwiązania. Niezależnie czy dopiero planujesz wdrożenie , jesteś w trakcie lub już zostało ono zakończone, ta sesja jest dla Ciebie. A może przy okazji podzielisz się swoimi doświadczeniami? Trudne pytania i ciekawe historie mile widziane. Zapraszam

**9. Microsoft Defender for Cloud | Co nowego w ostatnich 3 miesiącach oraz w przyszłości! Ryszard Górazda 14:00 - 14:45**

Sesja typu poznaj grupę produktową .Microsoft Defender for Cloud jest aktywnie rozwijany i na bieżąco otrzymuje ulepszenia. W tej sesji podsumujemy i zademonstrujemy to, co wydaliśmy dla Microsoft Defender for Cloud w ciągu ostatnich 3 miesięcy, o czym musisz wiedzieć I co planujemy w nadchodzących miesiącach.

**10. Przerwa 14:45-15:00**

**11. Najczęściej popełniane błędy w obszarze bezpieczeństwa platformy Azure - WAF Security Assessment.  - Bernadeta Gajzler 15:00-16:00**

Well-Architected Framework to zbiór dobrych praktyk stworzonych dla architektów, deweloperów i właścicieli rozwiązań po to by wesprzeć ich we wdrażaniu jakościowych rozwiązań. WAF bazuje na 5 filarach, a jednym z nich jest bezpieczeństwo. Dziś chcielibyśmy się z Wami podzielić najczęstszymi wnioskami wypływającymi z przeprowadzonych warsztatów Well-Architected Security Assessment, czyli na co zwrócić szczególną uwagę z perspektywy bezpieczeństwa podczas budowania rozwiązań w Azure. 

**12. Unified Support - Wsparcie z pierwszej ręki na podstawie historii naszych klientów 16:00 - 16:30 Marcin Płoszczyński/Katarzyna Pawlonka**

W miarę jak Twoja firma przekształca się, aby wykorzystać pełną moc chmury, muszą zmienić się również Twoje systemy, procesy i umiejętności Twoich pracowników. Aby odnieść sukces w dzisiejszym świecie, potrzebujesz aby Twoja technologia ewoluowała wraz z Tobą - potrzebujesz wsparcia, aby zrobić to dobrze.

**13. Zakończenie 16:30 - 16:45**
